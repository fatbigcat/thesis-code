

Moderirana različica
*
M24110313*
SPOMLADANSKI IZPITNI ROK
Torek, 7. maj 2024
Državni  izpitni  center
SPLOŠNA MATURA
NAVODILA ZA OCENJEVANJE
SLOVENŠČINA
© Državni izpitni center
Vse pravice pridržane.
Izpitna pola 1

2 M241-103-1-3 
* Merila za celostno ocenjevanje gl. v Predmetnem izpitnem katalogu za splošno maturo – Slovenščina (Ljubljana 
2022) na straneh 10 in 11. 
 
IZPITNA POLA 1
* 
1.  Razpravljalni esej 
A) Vsebina (do 30 točk) 
Specifikacijska tabela za ocenjevanje vsebine 
Ime testa Šolski esej, razpravljalni 
Čas SM 2024 
Tema UJETI ALI SVOBODNI? 
Naslov ZAKAJ JE BIVANJE ZA ZAPRTIMI VRATI IN V SKLADIŠČU 
PEKLENSKO? 
Navodila 
 
GARCIN:  Se  smeje. To  je  torej  pekel.  Nikoli  si  ne  bi  bil  mislil  ...  Se  
spominjata: žveplo, grmada, raženj ... kakšna neslanost! Tudi brez 
ražnja gre. Pekel so drugi. 
(J.-P. Sartre: Zaprta vrata) 
 
VERA: Podpisale smo za eno leto nonstop, samo nedelje frej. Dobimo 
zraven stanovanje, tuše in prehrano. 
MARIA: Hudičeva pogodba. 
VERA: Ta fina se spet pritožuje. Če ti kaj ni všeč, veš, kje so vrata. 
Koliko jih čaka zunaj, da pridejo na tvoje mesto. 
(T. Mislej: Naše skladišče) 
 
Predstavite dogajalni prostor v dramah Zaprta vrata in Naše 
skladišče ter pojasnite, zakaj ga osebe doživljajo kot 
»peklenskega«. Primerjajte odnose med osebami v prvi drami z 
odnosi med osebami v drugi drami. Presodite, v kolikšni meri 
lahko osebe obeh dram uresničijo besede »Če ti kaj ni všeč, veš, 
kje so vrata«. Pojasnite, kateri problemi, izpostavljeni v dramah, 
ustvarjajo tudi »pekel« našega časa. Ali menite, da za sodobnega 
človeka obstaja izhod iz njega? 
A 
predstavitev dogajalnega 
prostora in pojasnilo 
doživljanja podobe »pekla« v 
dramah Zaprta vrata in Naše 
skladišče 
I. in II. taksonomska stopnja 
 
Kandidat predstavi dogajalni prostor in pojasni, kako 
»pekel« doživljajo osebe, tako da izhaja iz poznavanja 
in razumevanja vsebine. 
Struktura: nizanje trditev, naštevalno pomensko 
razmerje in trditev – dokazovanje trditve, vzročno-
posledično pomensko razmerje. 
Način razvijanja teme: opisovanje, razlaganje. 
 
8 točk 
B 
primerjava odnosov med 
osebami 
II. taksonomska stopnja 
 
Kandidat primerja odnose med osebami, tako da 
navaja podobnosti in razlike. 
Struktura primerjave: uvodna trditev/teza – 2 do 3 
členi primerjave (podobnosti/razlike) – sinteza/sklep. 
Način razvijanja teme: razlaganje z utemeljevanjem. 
 
8 točk 
C 
presoja, v kolikšni meri lahko 
osebe obeh dram uresničijo 
besede »Če ti kaj ni všeč, 
veš, kje so vrata« 
II. in III. taksonomska stopnja 
 
Kandidat presodi, v kolikšni meri lahko osebe uresničijo 
besede »Če ti kaj ni všeč, veš, kje so vrata«, tako da 
izhaja iz poznavanja in razumevanja vsebine ter 
svojega vrednotenja teh besed v povezavi z dramama. 
Struktura: trditev – utemeljevanje trditve. 
Način razvijanja teme: razlaganje, utemeljevanje. 
 
6 točk 

M241-103-1-3 3 
 
Č 
pojasnilo, kateri problemi, 
izpostavljeni v dramah, 
ustvarjajo tudi »pekel« 
našega časa, in presoja, ali 
za sodobnega človeka 
obstaja izhod iz njega 
II. in III. taksonomska stopnja 
 
Kandidat pojasni, kateri problemi, izpostavljeni v 
dramah, ustvarjajo tudi »pekel« našega časa, in 
presodi, ali za sodobnega človeka obstaja izhod iz 
njega, pri čemer trditve utemeljuje z vsebinskimi 
elementi ter osebnim mnenjem; prepričljivost 
utemeljitve je odvisna od poglobljenosti razumevanja 
besedila v povezavi s sodobnimi družbenimi razmerami. 
Struktura: trditev – utemeljevanje trditve.  
Način razvijanja teme: razlaganje, utemeljevanje. 
 
8 točk 

4 M241-103-1-3 
NAVODILA ZA OCENJEVANJE 
A Predstaviti dogajalni prostor v dramah Zaprta vrata in Naše skladišče ter pojasniti, zakaj ga 
osebe doživljajo kot »peklenskega« (4 + 4), npr.: 
Zaprta vrata: 
– dogajalni prostor je manjša soba za zaprtimi vrati, v kateri se po smrti 
znajdejo tri osebe – Garcin, Ines in Estelle; vrata v salon v empirskem 
slogu se odpirajo le z zunanje strani, zato izhod iz njega ni mogoč; soba 
nima oken in ogledal, v njej so le trije naslanjači različnih barv, kamin, na 
katerem je težak bronast odlitek, in zvonec, ki ne dela; v sobi je 
neznosno vroče in soparno, ves čas sveti luč, ki se je ne da ugasniti;  
– vse tri osebe prostor doživljajo kot peklenski, saj je psihično trpljenje 
hujše od vsakršnega tradicionalnega »pekla«; vse tri osebe prostor 
doživljajo kot utesnjujoč, zadušljiv, soparen in brezizhoden, torej 
»peklenski«; ugotovijo, da ni naključij in da so skupaj zato, da pekel 
ustvarjajo drug drugemu; osebe so si ob prihodu pekel predstavljale 
drugače; 
Naše skladišče: 
– dogajalni prostor je velikansko skladišče v hipermegamarketu, ki je 
umaknjeno in skrito pred kupci, zato deluje kot nekakšen vzporedni svet 
te ogromne trgovine; v skladišču je nešteto škatel različnih velikosti, na 
policah so izdelki, pripravljeni za prenos na police trgovine; v skladišču štiri 
delavke od jutra do večera, vse dni v tednu, opravljajo enolično delo; v 
njem tudi bivajo in spijo, zato se zdi, kot bi bilo skladišče delovno 
taborišče; vse njihove dejavnosti – delo, odmori, počitek, prhanje in tudi 
gledanje TV – so natančno določene in nadzorovane; 
– delavke prostor doživljajo kot peklenski zaradi utesnjenosti, nemoči, 
brezizhodnosti, krivic in zatiranja, saj ves čas v nehumanih razmerah 
opravljajo težaško delo za slabo plačilo in skromno odmerjen počitek, kar 
ustvarja njihovo nezadovoljstvo; delavke so podpisale enoletno pogodbo 
za delo in bivanje v skladišču, kar doživljajo kot »hudičevo pogodbo«; 
poleg fizične utrujenosti in enoličnega delovnika doživljajo tudi psihične 
pritiske in grožnje z odpuščanjem; vse mislijo, da je skladišče v njihovem 
življenju samo začasna postaja; kljub vsej peklenskosti pa je skladišče tudi 
prostor medsebojne solidarnosti in hrepenenja po drugačnem življenju. 
– do 8 točk: 
poglobljena 
predstavitev obeh 
dogajalnih prostorov 
in pojasnilo 
doživljanja oseb, ki 
vključuje več 
značilnosti s 
ponazoritvijo; 
– do 4 točke: 
predstavitev obeh 
dogajalnih prostorov 
brez pojasnila 
doživljanja oseb; 
B Primerjati odnose med osebami v prvi drami z odnosi med osebami v drugi drami (8), npr.: 
– odnosi v drami Zaprta vrata: odnosi med Garcinom, Ines in Estelle so na 
začetku malce zadržani; ko se spoznajo in drug pred drugim priznajo 
krivdo za pretekla dejanja, postanejo odnosi napeti, hladni, sovražni in 
mučni   ; Ines se zagleda v Estelle, saj jo ta spominja na Florence, Estelle 
pa hoče Garcina, saj želi potrditev svoje lepote, s čimer sproži 
ljubosumje v Ines; Garcina Estelle fizično privlači, vendar potrebuje 
Inesino, ne Estelline potrditve, da ni strahopetec, saj ve, da Estelle ni 
iskrena, Ines pa potrebuje Estelle zaradi njene podobnosti s Florence; z 
neprestanimi pogovori o preteklih dejanjih in vzbujanjem krivde 
medsebojno napetost in sovražnost stopnjujejo ter tako postajajo rablji 
drug drugemu; največji pekel jim torej predstavljajo njihovi odnosi in 
spoznanje, da je krivda neizbrisljiva in da so obsojeni na brezizhodno 
skupno večnost, kar Garcin izrazi z besedami, da so pekel drugi; 
 – odnosi v drami Naše skladišče: štiri skladiščnice – Vera, Suzi, Maria in 
Evelin – doživljajo usodo izkoriščanih delavk; ko si v skladišču oblečejo 
delovne halje, kljub svoji različnosti postanejo kolektiv; značajsko so si 
zelo različne in pripadajo različnim generacijam, a kljub temu razvijejo 
solidarne, tovariške, prijateljske, zaupne, tople, spoštljive, spodbudne 
odnose; četudi si včasih povedo resnico in se pri tem sprejo ali celo 
(u)žalijo (npr. Evelin zna biti zelo neposredna in ostra, zlasti do Suzi, 
– do 8 točk: 
primerjava, ki 
vsebuje dva 
poglobljeno 
razložena člena; 
– do 6 točk: 
primerjava z enim 
prepričljivo razvitim 
členom ali dvema 
manj poglobljeno 
razvitima členoma; 
– do 4 točke: 
primerjava z enim 
manj prepričljivo 
razvitim členom ali le 
predstavitev odnosov 
med osebami; 

M241-103-1-3 5 
 prav tako neposredna je Maria, Vera pa jih kot nadrejena pogosto 
priganja k delu), se hitro pobotajo, opravičijo, se spodbujajo in pohvalijo 
med seboj (imenujejo se junakinje, superherojke ipd.); delavsko rutino 
prekinjajo s pogovori o vsakdanjih in tudi osebnejših temah, se družijo 
med malico in zvečer pred TV ali ob »govorih« in »nastopih talentov«; 
– kandidat lahko poudari: 
1) različnost odnosov, ki se razvijejo med osebami obeh dram, npr. napeti, 
mučni, sovražni ... odnosi v Zaprtih vratih in solidarni, tovariški, zaupni, 
spoštljivi ... odnosi v drami Naše skladišče; 
2) podobnost v odnosih, ki se oblikujejo v obeh zaprtih prostorih, npr. oba 
prostora ustvarjata podobna občutja brezizhodnosti in nemoči, kar vpliva 
na odnose med osebami; 
3) razvoj odnosov: v Zaprtih vratih je razvoj viden (osebe se šele 
spoznavajo in se postopoma razkrivajo), v Našem skladišču pa razvoj ni 
viden (osebe so ujete v rutino); 
4) druge vzporednice (npr. motiv žrtve; motiv soodvisnosti oseb, motiv 
ljubezni/erotike ...). 
 
C Presoditi, v kolikšni meri lahko osebe obeh dram uresničijo besede »Če ti kaj ni všeč, veš, kje  
 so vrata« (6), npr.: 
kandidat pojasni razumevanje misli v povezavi z obema dramama in 
presodi, ali je izstop mogoč: 
– Zaprta vrata: Garcin, Ines in Estelle se po smrti znajdejo v sobi za 
zaprtimi vrati, od koder ni mogoče oditi, saj se vrata odpirajo le z zunanje 
strani; med osebami se ustvarijo odnosi, ki jim povzročajo peklenske 
psihične muke, zato si želijo izstopiti, a ugotovijo, da to ni mogoče; na 
koncu se vrata celo odprejo in osebe bi lahko odšle, a nimajo kam; 
drama se zaključi s spoznanjem, da jim je usojeno ostati skupaj celo 
večnost in da si bodo še naprej povzročale trpljenje, ki je kazen za 
neizbrisljivo krivdo; Garcinove besede »No, pa nadaljujmo« kažejo na 
cikličnost dogajanja; 
– Naše skladišče: Vera, Suzi, Evelin in Maria so predstavnice malega 
človeka, ki ga kolesje brezobzirnega in krivičnega kapitalističnega 
sistema do konca izkorišča; v skladišču opravljajo težaško in monotono 
delo, ki se ne konča niti ob nedeljah, vendar morajo v tem težkem 
položaju kljub nezadovoljstvu vztrajati zaradi preživetja; stalno tudi 
doživljajo pritiske in grožnje nadrejenih z odpuščanjem, s čimer je še 
posebej obremenjena Suzi, saj mora skrbeti za dva otroka; delavke ves 
čas hrepenijo po drugačnem življenju in si želijo oditi skozi vrata 
skladišča – Vera čaka na upokojitev, Suzi si želi odpreti cvetličarno ali 
delati na oddelku s cvetjem, Evelin bi bila rada pevka, Maria pa piše 
knjigo in gara, da bi jo lahko izdala; čeprav hrepenijo po odhodu, pa se 
zavedajo brezizhodnosti in brezupnosti svojega položaja, kar kaže tudi 
zaključek drame; misel na stavko zelo hitro opustijo, delajo naprej in 
čakajo prosto nedeljo; zaključek drame nakazuje cikličnost dogajanja in 
ohranja iluzijo o lepši prihodnosti. 
– do 6 točk:  
poglobljena presoja 
možnosti uresničitve 
besed v navedku; 
– do 3 točke:  
manj poglobljena 
presoja možnosti 
uresničitve besed  
v navedku; 
Č Pojasniti, kateri problemi, izpostavljeni v dramah, ustvarjajo tudi »pekel« našega časa, in 
presoditi, ali za sodobnega človeka obstaja izhod iz njega (4 + 4), npr.: 
Č1 
kandidat pojasni, kateri problemi, izpostavljeni v dramah, ustvarjajo 
»pekel« našega časa, npr.: 
– Zaprta vrata: (ne)odgovornost za lastna dejanja, krivda in kazen za 
pretekla dejanja, odtujeni odnosi, neiskrenost in prevare v ljubezenskih 
odnosih, nerešljivi konflikti ipd.; 
– Naše skladišče: izkoriščanje delavcev, zlasti žensk, zmaga kapitala nad 
človečnostjo, nadzor v delovnem procesu in nad življenjem posameznika  
– do 4 točke:  
prepričljiva razlaga 
problemov, 
izpostavljenih v 
dramah, v povezavi s 
problemi današnjega 
časa; 
– do 2 točki: manj  

6 M241-103-1-3 
 nasploh, dehumanizacija odnosov, socialna stiska, brezperspektivnost 
mladih, odrinjenost umetnikov, vloga medijev, družinski problemi ipd.; 
 
 
 
 
 
 
 
Č2 
kandidat presodi, ali za sodobnega človeka obstaja izhod iz »pekla«, pri 
čemer izhaja iz izkušenj ter poznavanja družbenega in širšega konteksta, 
lahko tudi literarnega, npr.: 
– Menim, da za sodobnega posameznika izhod obstaja; čeprav si ljudje v 
medsebojnih odnosih pogosto ustvarjamo pekel (svet družbenih omrežij 
je primer novodobnega pekla), pa izhod lahko predstavlja že 
posameznikova odločitev, da bo odgovoren za svoja dejanja, s katerimi 
bo ustvarjal humane, sodelovalne in sočutne odnose. Pekel ustvarja tudi 
nevzdržen neoliberalistični oz. kapitalistični sistem, kar doživljamo tudi v 
svojem bližnjem okolju. Posameznik lahko z majhnimi koraki, npr. s 
stalnim izobraževanjem, z družbeno angažiranostjo in lastno 
ustvarjalnostjo, neprestano vpliva na drobne spremembe pri sebi in v 
družbi, izhod pa ponuja tudi umetnost ...; 
– Menim, da za sodobnega posameznika izhod ne obstaja, saj si tudi 
sodobni ljudje ne glede na okoliščine v odnosih ustvarjamo »pekel«, 
človek je namreč sebičen in neodgovoren, o čemer pričajo sovražni 
odzivi na družbenih omrežjih, skrhani odnosi, razpadle zveze, razbite 
družine, nesrečni ljudje ... Tudi sodobni družbeni sistem posamezniku 
pogosto ne ponuja nobene možnosti, da bi izstopil iz kolesja krivic, ki se 
dogajajo ... 
 prepričljiva razlaga 
problemov, 
izpostavljenih v 
dramah, v povezavi s 
problemi današnjega 
časa ali zgolj 
predstavitev 
problemov; 
 
– do 4 točke:  
prepričljiva presoja, ki 
vključ   uje več ravni 
vrednotenja; 
– do 2 točki: 
manj prepričljiva 
presoja, ki temelji le 
na doživljajskem 
vrednotenju. 
 
 
 
B) Jezik (do 20 točk) 
 
Število besed Jezik. p. Besedišče in slog povedi Zgradba 
najmanj 600 do 8 do 6 do 6 
 
 
Navedena merila za ocenjevanje veljajo samo za besedila v predpisanem obsegu. 
Če pri Vsebini ali Jeziku kandidat ne doseže nobene točke, se celotna naloga oceni z 0 točkami. 

M241-103-1-3 7 
2.  Razlagalni/interpretativni esej 
A) Vsebina (do 30 točk) 
Specifikacijska tabela za ocenjevanje vsebine 
Ime testa Šolski esej, interpretativni/razlagalni 
Čas SM 2024 
Tema Ujeti ali svobodni? 
Naslov Slavko Grum: Dogodek v mestu Gogi (odlomek) 
Navodila Na podlagi didaskalij povzemite dogajanje v odlomku. Predstavite 
vzdušje v prvem in drugem delu odlomka ter predstavitev 
utemeljite z jezikovnimi in s slogovnimi sredstvi. Označite Klikota 
na podlagi odlomka. Ali je Klikot med branjem v vas vzbudil 
sočutje? Svoj odziv utemeljite. Presodite, ali se v nadaljevanju 
drame Klikot kot dramska oseba razvije. 
A 
povzetek dogajanja v 
odlomku na podlagi 
didaskalij  
I. taksonomska stopnja 
 
Kandidat povzame dogajanje v odlomku, tako da pri 
tem upošteva (le) didaskalije. 
Struktura: časovna pomenska razmerja. 
Način razvijanja teme: pripovedovanje. 
 
do 4 točke 
B 
predstavitev vzdušja v prvem 
in drugem delu odlomka ter 
utemeljitev z jezikovnimi in s 
slogovnimi sredstvi 
II.    taksonomska stopnja 
 
Kandidat predstavi vzdušje v prvem in drugem delu 
odlomka. 
Struktura: naštevalna pomenska razmerja. 
Način razvijanja teme: opisovanje. 
 
Kandidat predstavitev utemelji z jezikovnimi in s 
slogovnimi sredstvi. 
Struktura: trditev – utemeljitev trditve in vzročno-
posledična pomenska razmerja. 
Način razvijanja teme: razlaganje, utemeljevanje. 
 
do 4 točke 
 
 
 
 
do 8 točk 
C 
oznaka Klikota na podlagi 
odlomka in predstavitev 
doživljanja z utemeljitvijo 
I., III. taksonomska stopnja 
 
Kandidat označi Klikota na podlagi odlomka. 
Struktura: naštevalna pomenska razmerja. 
Način razvijanja teme: opisovanje. 
 
Kandidat utemelji svoje doživljanje Klikotove podobe. 
Struktura: trditev – utemeljitev trditve. 
Način razvijanja teme: razlaganje, utemeljevanje. 
 
do 4 točke 
 
 
 
do 4 točke 
Č 
presoja, ali se v nadaljevanju 
drame Klikot kot dramska 
oseba razvije  
II., III. taksonomska stopnja 
 
Kandidat presodi, ali se v nadaljevanju drame Klikot 
kot dramska oseba razvije. 
Struktura: trditev – utemeljitev trditve. 
Način razvijanja teme: razlaganje, utemeljevanje. 
 
do 6 točk 

8 M241-103-1-3 
 
 
NAVODILA ZA OCENJEVANJE 
A Povzeti dogajanje v odlomku na podlagi didaskalij (4), npr.: 
– Klikot piše ljubezensko pismo Hani, tako da besede in stavke vnaprej 
izgovarja ter posluša, kako zvenijo; 
– med pisanjem vzide mesec; 
– ko ljubezensko pismo konča, ga zloži v kuverto in položi v šatuljo; 
– takrat po ulici prideta oče Kvirin s fagotom in birič Kaps s trombonom; 
Kvirin se šali in smeje, Kaps je tiho, ustavita se pod Klikotovim oknom; 
– Klikot pride tiho in previdno na ulico, v rokah ima flavto, in stopi k njima; 
– vsi se stisnejo pod kap pod Haninim oknom in zaigrajo koračnico; 
– koračnica večino Gogovcev privabi k oknom, tudi Hano, ki ji je glasba 
namenjena; 
– ko prenehajo z igranjem, želi Kaps spregovoriti, vendar ga Klikot vleče 
za roke in ga šepetaje roti, da naj bo tiho. 
– do 4 točke: 
natančen povzetek 
dogajanja, ki izhaja le 
iz didaskalij; 
– do 2 točki:  
povzetek, ki ne izhaja 
le iz didaskalij; 
B Predstaviti vzdušje v prvem in drugem delu odlomka ter utemeljiti predstavitev z jezikovnimi in s 
slogovnimi sredstvi (4 + 8), npr.: 
B1 
kandidat razdeli odlomek na dva dela in predstavi značilnosti vzdušja v 
obeh delih; 
– razdelitev odlomka na dva dela, npr.: (1) Klikotovo pisanje ljubezenskega 
pisma; (2) prihod Kvirina in Kapsa, igranje koračnice, odziv Gogovcev; 
– vzdušje v prvem delu odlomka: lirično, groteskno, turobno/žalostno ...; 
– vzdušje v drugem delu odlomka: groteskno, komično, živahno ...; 
– izhaja lahko tudi iz podobnosti in razlik, na katerih temelji vzdušje (npr. 
grotesknost, žalost in radost, liričnost in komičnost, posameznik Klikot in 
skupina godcev/kolektiv Gogovcev, Hana kot ideal in Hana kot 
poslušalka podoknice ipd.); 
B2 
(1) vzdušje v prvem delu odlomka: lirično, groteskno, turobno/žalostno ... 
– dogajanje poteka ponoči, Klikot je v sobi sam, hrepeni po Hani, piše ji 
ljubezensko pismo, ki ga ne bo oddal, v pismu izpoveduje svojo ljubezen 
in občutja osamljenosti, nerazumljenosti, poudari svoje zatekanje v 
»privid«, sanje, ki jih želi ohraniti, saj ne želi biti izgnan iz edinega 
»paradiža«, ki si ga lahko ustvari (liričnost); 
– lirični elementi: Klikotovo (glasno) izpovedovanje; ta del besedila vsebuje 
različna jezikovna in slogovna sredstva, npr. kratke enostavčne povedi, 
nenavadna raba glagola vedeti (»ne veste njegove eksistence«, »ve 
ceniti vsak šum«), stopnjevanje (»Ne veste človeka, /.../, ne veste 
njegove eksistence«), metaforičnost, ekspresivnost (»mrak se tipa z 
razcefranimi rokami nakvišku«) ...; 
– grotesknost se izraža s podobo prostora, saj ob Klikotovem oknu vzide 
»groteskno velik mesec ter obvisi /.../ kot ogromna laterna« (komparacija 
v didaskalijah poudarja grotesknost), s Klikotovim vedenjem, v katerem 
je polno nasprotij (glasno govorjenje, poslušanje, molk: »Je tiho – 
prisluhne – vzraste – se razživi itd.«); 
(2) vzdušje v drugem delu odlomka: groteskno, komično, živahno, 
burkaško, dramatično ... 
– podoba Kvirina in Kapsa je komična, komičnost izhaja tudi iz nasprotja 
med njima, saj je Kvirin majhen, zaripel, debelušen, Kaps pa je visok in 
suh; Kvirin se smeji, ker hoče povedati šalo, Kaps je resen in molčeč; 
tako poudarjena nasprotja lahko učinkujejo tudi groteskno; 
– komičnost se ustvarja tudi s Kvirinovimi besednimi domislicami: ker je 
muzikalen, mora plačevati globo za kaljenje nočnega miru; Klikota 
pokliče kot maček, ki vasuje (»Mijav – mijav –«); 
– vedenje godcev pred igranjem deluje komično in groteskno; Klikot je 
– do 4 točke: 
natančna 
predstavitev vzdušja 
v obeh odlomkih; 
– do 2 točki: 
skromna predstavitev 
vzdušja (le 
naštevanje lastnosti); 
 
 
 
– do 8 točk: 
utemeljitev, ki 
vključuje po dve 
jezikovni ali slogovni 
sredstvi za vsak del 
odlomka 
(poimenovanje/ 
navedba, pojasnilo 
učinka); 
– do 4 točke: 
utemeljitev, ki 
vključuje po dve 
jezikovni ali slogovni 
sredstvi za vsak del 
odlomka, vendar brez 
pojasnila učinka, ali 
utemeljitev, ki 
vključuje dve 
jezikovni ali slogovni 
sredstvi le za en del 
odlomka; 

M241-103-1-3 9 
pretirano previden in tih, Kvirin namenoma kako besedo izgovori glasno; 
v tišino nato »zazveni pretresljiva muzika« ...; po koncu igranja 
nebesedno sporazumevanje poteka med Kapsom, ki želi spregovoriti, in 
Klikotom, ki mu želi to preprečiti, zato ga vleče za roke ter mu obupano 
šepeta ... (elementi situacijske komike); 
– k živahnosti prizora prispevajo Gogovci, ki so se pojavili na oknih, glasba 
jih je vzradostila, v didaskalijah so opisani kot nasprotje prejšnjega 
mraka (»nališpana za ples«, »smehljaje«, »vsa svetla v obraz«); tudi 
Hana na koncu radostno vpraša, kdo so veseli godci; prizor z Gogovci 
deluje glede na celoten odlomek groteskno, h grotesknosti prispeva tudi 
opis v didaskalijah, da se po oknih lahko pojavijo glave, samo narisane 
»na papir, z debelimi očmi«. 
C Označiti Klikota na podlagi odlomka ter predstaviti in utemeljiti doživljanje Klikota (4 + 4), npr.: 
C1 
– Klikot je sam, verjetno osamljen, hrepeni po Hani, vendar ji ni zmožen 
razkriti svoje ljubezni (ljubezenska pisma shranjuje v šatuljo); 
– med pisanjem se zelo vživlja v vsebino pisma, svojo izpoved globoko 
doživlja, je razmišljujoč, poetičen ...; 
– v družbi Kapsa in Kvirina je zadržan, preplašen, tih, sramežljiv ...; ko 
zasluti, da namerava Kaps Hani govoriti o njegovi ljubezni do nje, se 
prestraši in mu z obupanim šepetanjem dopoveduje, da naj bo tiho;  
 
 
C2 
– Klikot se mi zaradi svoje osamljenosti in neuslišanega hrepenenja smili, 
saj človek, ki je nesrečno zaljubljen, lahko zelo trpi ...; 
– do Klikota sem začutil prezir, saj ne morem razumeti, da odrasel človek 
ni zmožen dejavnega pristopa k ljubljeni osebi ...; 
– do Klikota zaradi njegove grotesknosti težko razvijem sočutje, saj se mi 
zdi njegovo čustvovanje pretirano ...; 
– zaradi grotesknosti je Klikot kot literarni lik prepričljiv, ne morem pa ga 
razumeti, saj ... 
– do 4 točke: 
oznaka, ki vključuje 
več lastnosti s 
ponazoritvami;  
– do 2 točki:  
oznaka brez 
ponazoritev lastnosti 
oz. splošna oznaka, ki 
ni vezana na odlomek; 
 
– do 4 točke: 
prepričljivo izraženo 
doživljanje z 
utemeljitvijo; 
– do 2 točki: manj 
prepričljivo izraženo 
doživljanje s splošno 
oz. klišejsko 
utemeljitvijo; 
Č Presoditi, ali se Klikot kot dramska oseba v nadaljevanju drame razvije (6), npr.: 
– Klikot se v nadaljevanju drame razvije, saj ga nadaljnje dogajanje prisili k 
večji aktivnosti, hkrati pa se stopnjuje tudi njegova nemoč: najprej 
pomaga Hani, da se znebi Prelihovega »trupla«, pri čemer do še toplega 
telesa čuti odpor, hkrati pa ga je strah (ta strah je verjetno premagal iz 
ljubezni do Hane), Hanina ponudba ga iztiri, ne more je sprejeti; ker se 
mu je porušila idealna podoba o Hani, se hoče doma obesiti, vendar mu 
ne uspe (si ne upa?), njegov drugi poskus se konča celo z bruhanjem; 
svojo nemoč na koncu pretvori v umetniško dejavnost, kot bi v umetnosti 
našel rešitev; 
– Klikot se v nadaljevanju drame ne razvije, saj ne doživi nobene bistvene 
spremembe; v nadaljevanju dogajanja opazujemo le stopnjevanje 
njegove nemoči (najprej čuti odpor in grozo ob odnašanju Preliha iz 
Hanine sobe, te naloge sploh ne opravi do konca, saj »truplo« odvrže, ko 
zasliši stopinje; nemoč in obup se stopnjujeta, ko mu Hana ponudi svoje 
telo, saj se želi celo obesiti); nemoč mu preprečuje, da bi karkoli naredil 
(niti obesiti se ne more); čeprav začasno rešitev najde v pisanju novele 
in je v to početje tako zatopljen, da ga – tako se zdi – ni med Gogovci, ki 
se na koncu drame zberejo na ulici, da bi videli goreti Gogo, se ni rešil, 
saj v zaključnem prizoru nemočno ponavlja »Privid je edini paradiž, iz 
katerega ne moremo biti pregnani«, kar pomeni, da se kot oseba ni razvil 
oz. da ga spoznanje (o Hani/o sebi/o Gogi) ni spremenilo. 
– do 6 točk: 
presoja, ki je 
prepričljivo 
utemeljena z dvema 
ponazoritvama; 
– do 3   točke: 
presoja, ki je 
utemeljena z eno 
ponazoritvijo. 
 

10 M241-103-1-3 
 
B) Jezik (do 20 točk) 
 
Število besed Jezik. p. Besedišče in slog povedi Zgradba 
najmanj 600 do 8 do 6 do 6 
 
 
Navedena merila za ocenjevanje veljajo samo za besedila v predpisanem obsegu. 
Če pri Vsebini ali Jeziku kandidat ne doseže nobene točke, se celotna naloga oceni z 0 točkami. 
 
 
Opozorilo! 
 
•   Ocenjevanje nalog z manj kot 600 besedami: 
a) vsebina: točke so dodane po točkovniku, 
b) jezik: število možnih točk za jezikovno pravilnost, besedišče in slog povedi ter zgradbo se 
 ustrezno zniža, in sicer: 
 
Število besed Jezik. p. Besedišče in slog povedi Zgradba 
599–450 do 6 do 4 do 6 
449–300 do 4 do 4 do 4 
pod 300 do 2 do 2 do 2 
 